Contribuire al software open source sviluppato da altri
-------------------------------------------------------

Relazioni con i maintainer del software
~~~~~~~~~~~~~~~~~~~~~~~~~~~~~~~~~~~~~~~

Quando si contribuisce a progetti open source è bene che le interazioni con gli
sviluppatori e i maintainer del codice avvengano con modalità e su canali
pubblici.  Questo dà visibilità alle discussioni in modo più ampio rispetto al
solo coinvolgimento dei diretti interessati.  Comunicazioni pubbliche e aperte
danno trasparenza al governo e alla gestione dei progetti open source
all’interno di tutta la community.

Effettuare una contribuzione
~~~~~~~~~~~~~~~~~~~~~~~~~~~~

I passaggi necessari per inviare un contributo ad un repository pubblico sono
i seguenti:

* Fork

  L’operazione di fork genera una copia del repository che si vuole modificare.
  Ogni piattaforma di code hosting ha una modalità di fork che diverge
  leggermente dalle altre ma il risultato sarà lo stesso: una volta effettuato
  il fork vi sarà una copia identica del repository in questione all’interno
  del proprio profilo utente.

* Inserimento della modifica

  All’interno del proprio fork è possibile inserire le modifiche desiderate.
  
* Creazione di un branch

  Dopo il fork sarà utile creare un nuovo ramo di sviluppo che descriva in maniera sintetica
  la modifica che si vuole applicare (bug fix, feature)

* Apertura di una Pull/Merge Request

  A questo punto all’interno della piattaforma di code-hosting scelta sarà
  possibile aprire una Pull o Merge Request e richiedere una revisione.

* Review

  Il maintainer del software verrà notificato in modo da effettuare dei
  controlli (review) per valutare la proposta. In questa fase potrà richiedere
  delle modifiche, delle integrazioni oppure decidere di approvare.

* Merge

  Dopo l’approvazione della Pull/Merge Request il maintainer potrà consolidare
  il codice tramite l’operazione di merge. A questo punto il codice proposto
  sarà inserito nella code base originale.
